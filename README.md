# Quake-Alarm
Ένα open source εγχείρημα τεχνητής νοημοσύνης  
Fuzzy logic (Ασαφής λογική)
Σύστημα έγκαιρης προειδοποίησης για σεισμό
Η κατασκευή αφορά μια διάταξη έγκαιρης προειδοποίησης 
για σεισμό που ενώ έχει  συμβεί πριν κάμποσα δευτερόλεπτα 
εντούτοις δεν έχει γίνει ακόμα αισθητός στην περιοχή 
που βρίσκεται κάποιο σχολείο. Ένα σύστημα 4 εκκρεμών 
(για τις διευθύνσεις Βορρά-Νότου, Ανατολής-Δύσης, ΒΔ-ΝΑ
 και ΒΑ-ΝΔ), με ιδιοσυχνότητα περίπου 1Ηz που είναι 
πολύ κοντά στις συχνότητες των ισχυρότερων σεισμών του 
ευρύτερου Ελλαδικού χώρου, αναλαμβάνει την ανίχνευση 
των πολύ ταχύτερων πρωτευόντων κυμάτων και καθοδηγεί, 
με οπτικό και ακουστικό σήμα, τους μαθητές μιας σχολικής 
τάξης να αναζητήσουν καταφύφιο κάτω από τα θρανία τους. 
Τα 4 εκκρεμή οδηγούν πολύ μικρούς κινητήρες DC που 
λειτουργούν σαν γεννήτριες ηλεκτρικού ρεύματος με το 
σήμα τους να ενισχύεται από κατάλληλο κύκλωμα τελεστικών 
ενισχυτών και να οδηγείται σε μικροελεγκτή. 
Ένα επιταχυνσιόμετρο (κατακόρυφος άξονας Ζ μόνο) 
αναλαμβάνει την ανίχνευση των δευτερευόντων κυμάτων 
οπότε και  ενεργοποιείται το σύστημα τεχνητής νοημοσύνης 
που αξιολογεί την ένταση και την απόσταση από το επίκεντρο 
του σεισμού ώστε να δώσει το σήμα εκκένωσης του χώρου μόλις
 τα δευτερεύοντα κύματα εξασθενήσουν.
